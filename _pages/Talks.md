---
layout: archive
title: "Talks"
permalink: /Talks/
author_profile: true
---

מדרשת נורדיה 28.6.2020
======

ב-28.6 הוזמנתי למדרשת נורדיה להרצאה ודיבייט ביני לבין כלכלן אחר בנושא הקורונה והכלכלה. 
ההרצאה:

-	השלכות הקורונה היום:
    -	"התוצר" – סך כל השירותים והמוצרים שמייצרים בישראל – ירד ב-7%.
    -	הירידה הגבוהה ביותר מאז 1995. יותר מהאינתיפאדה, יותר ממשבר הדוט-קום, יותר מהמשבר של 2008. 
    -	"רגע לפני" המשבר – שיעור האבטלה – 3.8%. שיעור המועסקים שנעדרו זמנית מהעבודה: 4.2%.
    -	נכון לעכשיו: שיעור המועסקים שנעדרים זמנית מהעבודה: 20.5%. שיעור האבטלה: 4%. 
    -	10% מהעסקים הפחיתו בשכר העובדים.
    -	10% עובדים מהבית. בהייטק מדובר ב-37%.

-	מה עתיד לקרות:
    -	קרן המטבע הבינלאומית צופה: ירידה בצמחיה הכלכלית בכל העולם. ירידה של 8% בארה"ב, 10% באיחוד האירופאי, 4.5% בהודו, 6% ביפן.
    -	התחזיות האלה עוד יותר גרועות מאשר לפני חודשיים, אני חושש שהן ימשיכו וירדו.
    -	כל הערכה כלכלית תלויה באופן קריטי בשאלה הרפואית. אבל – גם אם מחר מוצאים טיפול לקורונה אני חושש:
        -	זה הסוף של תיירות, במיוחד בינלאומית. או לפחות תחת מגבלות גדולות. לפני 11 בספטמבר, היה מאוד "קל" לטוס בארה"ב. תחשבו על הכפלת העלות ה"ביטחונית" של טיסות.
        -	שינוי משמעותי לרעה בכדאיות של תחבורה ציבורית – זה מאוד יעיל להסיע 50 איש באוטובוס. אם האוטובוס יכול להסיע רק 20 אנשים – זה הרבה פחות יעיל.
        -	מגבלות משמעותיות על כמות המשתתפים באירועים – בחתונות, בהופעות, בבתי קולנוע ועוד.
        -	מגבלות על הפעילות של זקנים, בעלי מערכת חיסונית חלשה ועוד שהקורונה ודומיה קטלנים להם במיוחד.
        -	ירידה בעירוניות ואטרקטיביות של ערים – חוזרים לכפר?

-	מהי אסטרטגיית היציאה:
  -	שאלה טובה. אין למדינה אסטרטגיית יציאה מסודרת. יש משרדים שונים, שרים שונים, קבוצות אינטרס שונות שכל אחת נאבקת על החלק שלה. מה שמדינה אמורה לעשות זה לשקלל את כל הדברים האלה ביחד לכדי משהו קוהרנטי. זה לא קורה, וזו מאז ומתמיד הייתה הבעיה של מדינת ישראל. שר החינוך הוא "שר המורים", שר החקלאות הוא "שר החקלאים", שר התחבורה הוא "שר נהגי המוניות" ואפילו שר האוצר כחלון היה "שר הזוגות הצעירים שרוצים לרכוש דירה". ורק לאזרחי ישראל כולם לא נשאר גוף שידאג להם, ולפעמים האינטרס של קבוצה קטנה מנוגד למה שטוב לכולנו.
  -	מבחינת מדיניות כלכלית, מה שאני הייתי עושה זה מעביר כסף ל"כולם", בשביל למנוע מאנשים לפשוט רגל שלא לצורך ושיוכלו לרכוש מוצרים ושירותים בסיסיים. חלק גדול מאיתנו נמצא במילואים – לחיילי מילואים משלמים. אם וכאשר נהיה "אחרי", המדינה יכולה להתחשבן ולראות למי כן היה צריך לשלם ולמי לא. צריך להבין שרק זה דורש המון משאבים וזה לא "כסף חינם"..
  
-	המדינה מתמודדת עם המשבר:
  -	כל גוף וקבוצת אינטרסים דוחפת לכיוון שלה. משרד הבריאות מפחד לאבד סמכויות, וכך גם הסתדרות הרופאים. כאשר המדינה מנהלת כ"כ הרבה תחומים, היא צריכה לנווט בין כולם גם בעתות משבר אמיתיות.
  -	בעצת יוסף, פרעה השתמש ב-7 השנים הטובות על מנת לחסוך חיטה במחסנים, כך שב-7 השנים הרעות לא פשה רעב במצרים. בישראל עשו בדיוק הפוך – השתמשו בעשור האחרון שהיה מאוד מוצלח מבחינה כלכלית בשביל לעשות "עוד קצת" מזה ועוד קצת מזה. כל דבר קיבל בעיתונות הכלכלית כותרות של "מצב חירום חברתי כלכלי" – שכר המורים, העובדים הסוציאליים, הרופאים, קצבאות הנכים, מחירי הדיור, שכר הלימוד באוניברסיטאות, עלות גני הילדים, תקציבי התרבות...
  -	לא רק שנכנסו למשבר ללא חסכונות ליום סגריר, אלא נכנסנו עם מינוס גדול.
  -	אין ארוחות חינם: בשביל שהמדינה תהיה מוכנה יותר למגפה כזו, היא צריכה להקדיש לכך משאבים – לחסוך. בשביל זה יהיה צריך לקחת ממקום אחר – או מתחומים כמו חינוך, ביטחון, רווחה או ישירות מכיסי האזרחים.
  
-	החזון הכלכלי למדינת ישראל:
  -	מדינה שמתעסקת עם הרבה פחות תחומים: תנו להורים לבחור את החינוך של הילדים שלהם. תנו לבתי חולים וקופות חולים להחליט מהי חלוקת התפקידים בין רופאים, אחיות, פרמדיקים. תורידו מיסים, תנו לאנשים לעשות עם המשאבים שלהם מה שהם חושבים לנכון, ולא מה שהמדינה חושבת לנכון.
  -	אין תחליף לאחריות: גם של מדינות וגם של אזרחים. אי אפשר להוציא הרבה יותר ממה שהמכניסים כי חייבים לעשות גם את זה וגם את זה, ואז להתלונן שאין.
  -	אם אנחנו רוצים מדינה שבעת חירום יכולה לסייע באופן מהיר ואפקטיבי, כספי המיסים שלנו צריכים להיות מופנים לשם ולא ל"שוטף".
  -	עוד מוקדם לדעת, אבל נראה שדווקא מדינות שבהן המדינה משחקת תפקיד קטן יותר ידעו להתמודד באופן אפקטיבי יותר עם המשבר: סינגפור, טיוואן, דרום קוריאה, ניו-זילנד. 
  -	תחשבו על צה"ל: איזה צבא יהיה אפקטיבי יותר במלחמה? צבא שמתמקד באימונים לקרב, לחימה, מערכות נשק? או צבא שבא שאחראי גם על חוות, מאפיות לחם, בתי ספר אזרחיים, בונה בתים ושיכונים, מתפעל בתי קולנוע, תיאטראות ומסעדות?


